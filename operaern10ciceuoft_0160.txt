146 AD ATTICUM. 1113. Ι. 10.

scripsisti, jam nunc me admodum delectant. Quare,
velim, et eos, et signa, et caetera, quae tibi ejus loci,
et nostri studii, et tuae elegantiae, esse videbuntur,
quam plurima, quam primumque, mittas, et maxime
quae tibi gymnasii xystique videbuntur esse. nam in
eo genere sic studio efferimur, ut abs te adjuvandi,
ab aliis prope reprehendendi, simus. Si Lentuli navis
non erit, quo tibi placebit, imponito. Tulliola, deli-
ciolae nostrae, tuum munusculum flagitat; et me, ut
sponsorem, appellat. Mihi autem abjurare certius est,

quam dependere.

(9.) CICERO ATrICO S.

Nimium raro nobis abs te literae afferuntur; cum
et multo tu facilius reperias, qui Romam proficiscan-
tur, quam ego, qui Athenas; et certius tibi sit, me
esse Romae, quam mihi, te Athenis. Itaque, propter
hanc dubitationem meam, brevior haec ipsa epistola
est; quod, cum incertus essem, ubi esses, nolebam

illum nostrum familiarem sermonem in alienas ma-

nus devenire.
Signa Megarica, et Hermas, de quibus ad me

scripsisti, vehementer exspecto. Quidquid ejusdem
generis habebis, dignum Academia tibi quod vide-
bitur, ne dubitaris mittere3 et arcae nostrae confidito.
Genus hoc est voluptatis meae. · quae γυμνασιωὸη max-
ime sunt, ea quaer0. Lentulus naves suas pollicetur.
Peto abs te, ut haec cures diligenter. Chilius te rogat,
et ego ejus rogatu, Ευμολπιδων πατρια.

(10.) CICERO ATTICO S.

Cum essem in Tusculano, (erit hoc tibi pro illo
tuo, ‘⁶ Cum essem in Ceramico”) verumtamen cum
ibi essem, Roma puer, a sorore tua missus, epistolam

