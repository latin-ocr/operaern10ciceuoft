142 An ATTICUM. Lus. 1. 4.

quod is me accusare de te solebat. In se expertus est,
illum esse minus exorabilem, meum studium nec
tibi defuisse. Tulliolam C. Pisoni, L. F. Frugi, de-
spondimus.

(4.) crcERO ATTICO s.

Crebras exspectationes nobis tui commoves. N u-
per quidem, cum jam te adventare arbitraremur, re-
pente abs te in mensem Quintilem rejecti sumus.
Nunc vero censeo (quod commodo tuo facere poteris)
venias ad id tempus, quod scribis. Obieris Quinti
fratris comitia· , nos longo intervallo viseris· ‚ Amti-
lianam controversiam transegeris. Hoc, me etiam
Peducaeus, ut ad te scriberem, admonuit: putamus
enim utile esse, te aliquando jam rem transigere.
Mea intercessio parata et est et fuit. Nos hic, mcre-
‹libili ac singulari populi voluntate, de C. Macro
transegimus. cui cum aequi fuissemus, tamen multo
majorem fructum ex populi existimatione, illo dam-
nato, cepimus, quam ex ipsius, si absolutus esset,
gratia cepissemus.

Quod ad me de Hermathena scribis, per mihi gra-
tum aet, et ornamentum Academiae proprium meae,
quod et Hermes commune omnium, et Minerva sin-
gulare est insigne ejus gymnasii. Quare velim, (ut
scribis) caeteris quoque rebus quam plurimis eum lo·
cum ornes. Quae mihi antea signa misisti, ea non-
dum vidi: in Formiano sunt; quo ego nunc pro-
ficisci cogitabam. Illa omnia in Tusculanum depor-
tabo. Caietam, si quando abundare coepero, ornabo.
Libros tuos conserva; et noli desperare, eos me meos
facere posse3 quod si assequor, supero Crassum di-
vitiis, atque omnium vicos et prata contemno.

