232 AD ATTICUM. 1113. 111. 22.

que, te multas partes meae salutis et suscipere, et
posse sustinere3 neque, ut ita facias, rogandum ωδε.

Quod me vetas quidquam suspicari accidisse ad
animum tuum, quod secus a me erga te commis-
sum aut praetermissum videretur, geram tibi morem,
et liberabor ista cura„ Tibi tamen eo plus debeo,
quo tua in me humanitas fuerit excelsior, quamin te
mea.

Velim, quid videas, quid intenigas‚ quid agatur,
ad me scribas3 tuosque omnes ad nostram salutem
- adhortere. Rogatio Sextii neque dignitatis satis habet,
nec cautionis. Nam et nominatim ferre oportet, et de
bonis diligentius scribi: et id animadvertas, velim·
Dat. IV N on. Octobres, Thessalonicae.

(21.) CICERO ATTICO S.

Triginta dies erant ipsi, cum has dabam literas, per
quos nullas a vobis acceperam. Mihi autem erat in
animo, jam (ut antea ad te scripsi) ire in Epirum, et
ibi omnem casum potissimum exspectare. Te oro,
ut, si quid erit, quod perspicias, quamcumque in
partem, quam planissime ad mer scribas; et, meo
nomine, (ut scribis) literas, quibus putabis opus esse,
ut des. Dat. V Cal. Novembres.

(22.) CICERO ATTICO S.

Etsi diligenter ad me Quintus frater et Piso, quae
essent aeta, scripserunt3 tamen vellem, tua te occu-
patio non impedisset, quominus (ut consuesti) ad
me, quid ageretur, et quid intelligeres, perscriberes.
Me adhuc Plancius liberalitate sua retinet, jam ali-
quoties conatum ire in Epirum. Spes homini est in-
jecta, (non eadem, quae mihi) posse nos una dece-
dere : quam rem sibi magno honori sperat fore. Sed

