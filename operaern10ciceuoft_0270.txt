256 AD ATTICUM. Lus. IV. 14.

tis Crassipedis, quasi in diversorio, coenare. Facio
fraudem senatus-consulto. Inde domum coenatus, ut
sim mane praesto Miloni. Ibi te igitur videbo, et
[promovebo] Domus te nostra tota salutat.

(13.) CICERO ATTICO S.

Nos in Tusculanum venisse a. d. XVII Cal. De·
cemb. video te scire. Ibi Dionysius nobis praesto fuit.
Romae a. d. XIII Calend. volumus esse: quid dico,
volumus? immo vero cogimur. Milonis nuptiae z
comitiorum nonnulla opinio est: [ergo, ut si rata]
Abfuisse me in altercationibus, quas in senatu factas
audio, fero non moleste: nam aut defendissem, quod
non placeret, aut defuissem, cui non oporteret. Sed
(mehercule) velim, res istas, et praesentem statum rei-
publicae, et quo animo consules ferant hunc σκυλμον,
rescribas ad me, quantum potest; valde sum οξυπει-
νοςε et, si quaeris, omnia mihi sunt suspecta.

Crassum quidem nostrum minore dignitate aiunt
profectum paludatum, quam olim aequalem ejus L.
Paulum, iterum consulem. O hominem nequam!
De libris oratoriis factum est a me diligenter. Diu
multumque in manibus fuerunt3 describas, licet.
Illud etiam te rogo, την παρ-ουσαν καταστασιν τυπω-
δως, ne istuc hospes veniam.

(14.) CICERO A'r'rlco s.

Vestorius noster me per literas fecit certiorem, te
Roma (a. d. VI Idus Maias, putare) profectum esse
tardius quam dixerat, quod minus valuisses. Si jam
melius vales, vehementer gaudeo. Velim, domum ad
te scribas, ut mihi tui libri pateant, non secus, ac si
ipse adesses, cum caeteri, tum Varronis. Est enim

