AD ATTICUn1.L113.1v.3. 247

postea, si comitia sua non fierent, Urbi minari. Pro-
posita Marcellini sententia (quam ille de scripto ita
dixerat, ut totam nostram causam areae, incendio·
rum, periculi mei, judicio complecteretur, eaque
omnia comitiis anteferret), proscripsit, se per omnes·
dies comitiales de coelo servaturum. Conciones tur-
bulentae Metelli, temerariae Appii, furiosissimae Pu-
blii. Haec tamen summa: nisi Milo in Campum
obnuntiasset, comitia futura.

Ante diem XII Cal. Decemb. Milo media nocte
cum magna manu in Campum venit. Clodius, cum
haberet fugitivorum delectas copias, in Campum
ire non est ausus. Milo permansit ad meridiem,
mirifica hominum laetitia, summa cum gloria. Con-
tentio fratrum trium turpis, fracta vis, contemtus
furor. Metellus tamen postulat, ut sibi postero die
in foro obnuntietur: nihil esse, quod in Campum
nocte veniretur ε se hora prima in comitio fore.

Imque, antediem XI Cal. in comitium Milo de
nocte venit. Metellus cum prima luce furtim in
Campum itineribus prope deviis currebat: assequi-
tur inter lucos hominem Milo; obnuntiat. Ille se
recepit, magno et turpi Q. Flacci convicio. Ante
diem X cal. nundinae: concio biduo nulla.

Ante diem VIII Cal. haec ego scribebam, hora
noctis nonii. Milo Campum jam tenebat. Marcellus
candidatus ita stertebat, ut ego vicinus audirem.
Clodii vestibulum vacuum sane mihi nuntiabatur. ·
pauci pannosi, sine laterna.

Meo consilio omnia illi fieri querebantur, ignari
quantum in illo heroe· esset animi, quantum etiam
oomilii. Miranda virtus est. Nova quaedam divina
mitto : sed haec summa est: comitia fore non arbi-
tror. Reum Publium, nisi ante occisus erit, fore a
Milone puto. si se inter viam obtulerit, occisum iri
ab ipso Milone video. Non dubitat facere, prae se
fert, casum illum nostrum non extimescit. nun—

