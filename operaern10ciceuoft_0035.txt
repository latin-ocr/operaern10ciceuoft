AD DIVERSOS. Lm. XIII. 19. 21

et ad id, quod Attici causa te ostendisti esse facturum,
tantum velim addas, quantum ex nostro amore ac-
cessionis fieri potest: et, quod modo verebar tibi
gratias agere, nunc plane ago; teque ita existimare
volo, quibuscumque officiis in Epiroticis reliquisque
rebus Atticum obstrinxeris, iisdem me tibi obliga-
tum fore. Vale.

(19.) M. T. C. sER. SULPICIO S. P. D.

(Argumentum. -— Rogat, ut Lysonem, quem an-
tea-commendaverat, in fidem et necessitudinem re-
cipiet.)

 

Cum Lysone Patrensi est mihi quidem hospitium
vetus3 quam ego necessitudinem sancte colendam
puto. Sed ea causa etiam cum aliis compluribus;
familiaritas tanta nullo cum hospite3 et ea cum
officiis ejus multis, tum etiam consuetudine quoti-
diana, sic est aucta, ut nihil sit familiaritate nostra
conjunctius.

Is cum Romae annum prope ita fuisset ut me-
cum viveret, etsi eramus in magna spe, te meis lite-
ris commendationeque diligentissime facturum, id
quod fecisti, ut ejus rem et fortunas absentis tuerere ;
tamen, quod in unius potestate erant omnia, et quod
Lyso fuerat in nostra causa nostrisque praesidiis, quo-
tidie aliquid timebamus. Effectum tamen est et ipsius
splendore, et nostro reliquorumque hospitum studio,
ut omnia, quae vellemus, a Caesare impetrarentur:
quod intelliges ex iis literis, quas Caesar ad te dedit.

Nunc non modo non remittimus tibi aliquid ex
nostra commendatione, quasi adepti jam omnia3 sed
eo vehementius a te contendimus, ut Lysonem in
fidem necessitudinemque tuam recipias: cujus du-
bia fortuna, timidius tecum agebamus, verentes, ne
quid accideret ejusmodi, ut ne tu quidem mederi

