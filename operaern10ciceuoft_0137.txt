AD DIVERSOS. Lm. XVI. 12. 1⁴23

ant) impedimento mihi fuerunt omninox et ipse
Caesar, amicus noster, minaces ad senatum et acer-
bas literas miserat; et erat adhuc impudens, qui
exercitum et provinciam invito senatu teneret: et
Curio meus illum incitabat. Antonius quidem noster,
et Q. Cassius, nulla vi expulsi, ad Caesarem cum Cu-
rione profecti erant.

Posteaquam senatus consulibus, praetoribus, tribu-
nis plebis, et nobis qui proconsules sumus, negotium
dederat, ut curaremus, ne quid respublica detrimenti
caperet; nunquam majore in periculo civitas fuit:
nunquam improbi cives habuerunt paratiorem du-
cem. Omnino ex hac quoque parte diligentissime
comparatur. Id fit auctoritate et studio Pompeii nos-
tri, qui Caesarem sero coepit timere.

Nobis, inter has turbas, senatus tamen frequens
flagitavit triumphum : sed Lentulus consul, quo ma-
jus suum beneficium faceret, simul atque expedisset
quae essent necessaria de re publica, dixit se relatu-
rum. Nos agimus nihil cupide3 eoque est nostra
pluris auctoritas. Italiae regiones descriptae sunt,
quam quisque partem tueretur. Nos Capuam sum-
simus. Haec te scire volui. Tu etiam atque etiam
cura ut valeas3 literasque 'ad me mittas, quoties-
cumque habebis, eui des. Etiam atque etiam vale.

D. pridie Idus J an.

(12.) Μ. Τ. C. TIRONI SUO S. P. D.

(Argumentum.—Deplorat statum reipublieaez
initia belli civilis exponit: Tironem, ut valetudinis
rationem rediturus habeat, admonet.)

 

Quo in discrimine versetur salus mea et bonorum
omnium atque universae reipublicae, ex eo scire po-
tes, quod domos nostras, et patriam ipsam vel diri-
piendam vel inflammandam, reliquimus. In eum lo-

