AD ATTICUM. Lm. lv. 16. 259

tere non audeo. Pompeius fremit, queritur, Scauro
studet: sed, utrum fronte, an mente, dubitatur.
Εξοχη in nullo est= pecunia omnium dignitatem
exaequat. Messala languet; non quo aut animus de-
sit, aut amici: sed coitio consulum, et Pompeius,
obsunt. Ea comitia, puto fore, ut ducantur. Tribu-
nicii candidati jurarunt se arbitrio Catonis petituros.
Apud euru Hs quingena deposuerunt; ut, qui a
Catone damnatus esset, id perderet, et competitori-
bus tribueretur.

Haec ego pridie scribebam, quam comitia fore pu-
tabantur. Sed ad te V Calendas Sextiles, si facta
erunt, et tabellarius non erit profectus, tota com-
itia perscribam: quae si, ut putantur, gratuita fue-
rint; plus unus Cato potuerit, quam omnes quidem
judices.

Messius defendebatur a nobis, e legatione revoca-
tus: nam eum Caesari legarat Appius. Servilius
edixit, ut adesset. Tribus habet Pomtinam‚ Veli-
nam, Maeciam. Pugnatur acriter: agitur tamen sa-
tis. Deinde me expedio ad Drusum, inde ad Scau„
rum. Parantur orationibus indices gloriosi. Fortas-
se accedent etiam consules designati; in quibus si
Scaurus non fuerit, in hoc judicio valde laborabit.

Ex Quinti fratris literis, suspicor jam eum esse
in Britannia. Suspenso animo exspecto, quid agat.
Illud quidem sumus adepti, quod multis et magnis
indiciis possumus judicare, nos Caesari et carissimos
et jucundissimos esse.

Dionysium, velim, salvere jubeas3 et eum roges
et hortere, ut quamprimum veniat, ut possit Cicero-
nem meum, atque etiam me ipsum, erudire.

(ιθ.) menno ATT1co s.

occupationum mearum vel hoc signum erit, quod
epistola librarii manu est. De epistolarum frequen·

