AD DIVERSOS. Lm. XIII. 31. 33

(30.) Μ. Τ. G. ACILIO, PROC. S. P. D.

(Argumentum. -L. Manlium in fraterna haere-
ditate commendat.)

 

Lucius Manlius est Sosis. Is fuit Catinensis: sed
aet, una cum reliquis Neapolitanis, civis Romanus
factus, decurioque Neapoli: erat enim adscriptus in
id municipium ante civitatem sociis et Latinis datam.
Ejus frater Catinae nuper mortuus est. Nullam om-
nino arbitramur de ea haereditate controversiam eum
habiturum; et est hodie in bonis. Sed, cum habet
praeterea negotia vetera in Sicilia sua; et hanc hae-
reditaoem fraternam, et omnia ejus tibi commendo,
in primisque ipsum, virum optimum, mihique fami-
liarissimum, his studiis literarum doctrinaeque praedi-
tum, quibus ego maxime delector. Peto igitur abs
te, ut eum, sive aderit, sive non venerit in Siciliam,
in meis intimis maximeque necessariis scias esse; ita-
que tractes, ut intelligat, meam commendationem
sibi magno adjumento fuisse, Vale.

(31.) M. T. C. ACILIO, PROC. S. P. D.

(Argumentum. —— Flavium, Pisonis generi sui
pernecessarium, commendat.)

 

Caio Flavio, honesto et ornato equite Romano, utor
valde familiariter. Fuit enim generi mei, C. Pisonis,
pernecessarius : meque diligentissime observat et
ipse, et L. Flavius, frater ejus. Quapropter velim,
honoris mei causa, quibus rebus honeste et pro tua
dignitate poteris, quam honorificentissime et quam
liberalissime C. Flavium tractes. Id mihi sic erit
gratum, ut gratius esse nihil possit. Sed praeterea
tibi affirmo, (neque id ambitione adductus facio, sed
cum familiaritate et necessitudine, tum etiam veritate)

