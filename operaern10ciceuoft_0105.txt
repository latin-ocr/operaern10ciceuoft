AD DIVERSOS. L113. XV. 4. 91

itineribus ad Amanum exercitum duxi. Quo ut veni,
hostem ab Antiochia recessisse, Bibulum Antiochiae
ὦδε, cognovi: Deiotarumque confestim, jam ad me
venientem cum magno et firmo equitatu et peditatu,
et cum omnibus suis copiis, certiorem feci, non vi-
deri esse causam, cur abesset a regno3 meque ad
eum, si quid novi forte accidisset, statim literas nun-
tiosque missurum esse.

Cumque eo animo venissem, ut utrique provinciae,
si ita tempus ferret, subvenirem ς tum id, quod jam
ante statueram vehementer interesse utriusque pro-
vinciae, pacare Amanum, et perpetuum hostem ex
eo monte toHere, agere perrexi. Cumque me disce-
dere ab eo monte simulassem, et alias partes Ciliciae
petere, abessemque ab Amano iter unius diei, et
castra apud Epiphaniam fecissem; a. d. quartum
Idus Octobres, cum advesperasceret, expedito exer·
citu ita noctu iter feci, ut a. d. tertium Idus Octo-
bres, cum lucisceret, in Amanum adscenderem ς dis-
tributisque cohortibus et auxiliis, cum aliis Q. frater,
legatus, mecum simul 3 aliis C. Pomtinus, legatus ;
reliquis M. Anneius et L. Tullius, legati, praees-
sent; plerosque nec-opinantes oppressimus ; qui
occisi captique sunt, interclusi fuga.

Eranam autem, quae fuit non vici instar, sed ur-
bis, quod erat Amani caput, itemque Sepyram, et
Commorin, acriter et diu repugnantibuS, Pomtino
illam partem Amani tenente, ex antelucano tempore
usque ad horam diei decimam, magna multitudine
hostium occisa, cepimus: castellaque sex capta ε
complura incendimus.

His rebus ita gestiS, castra in radicibus Amani
habuimus apud Aras Alexandri quatriduum ε et, in
reliquiis Amani delendis, agrisque vastandis, quae
pars ejus montis meae provinciae est, id tempus om-
ne consumsimus.

Confectis his rebus, ad oppidum Eleutherocilicum
Pindenissum exercitum adduxi: quod cum esset

