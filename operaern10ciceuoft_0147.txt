AD DIVERSOS. Lm. XVI. 23. 133

Spero ex tuis literis, tibi melius esse : cupio certe.
Cui quidem rei omni ratione cura ut inservias: et
cave suspiceris, contra meam voluntatem te facere,
quod non sis mecum. Mecum es, si te curas. Quare,
malo te valetudini tuae servire, quam meis oculis et
auribus. Etsi enim et audio te et video libenter, ta-
men hoc multo erit, si valebis, jucundius. Ego hic
cesso, quia ipse nihil scribo: lego autem libentissime.
Tu istic, si quid librarii mea manu non intelligent,
monstrabis. Una omnino interpositio difficilior est,
quam ne ipse quidem facile legere soleo, de quadri-
mo Catone.

De triclinio cura, ut facis. Tertia aderit, modo ne
Publius rogatus sit. Demetrius iste nunquam om-
nino Phalereus fuit: sed nunc plane Bilienus est.
Itaque te do vicarium: tu eum observabis. Etsi....
verumtamen de illis.. ‚misti caetera. Sed tamen, si
quem cum eo sermonem habueris, scribes ad. me, ut
mihi nascatur epistolae argumentum, et ut tuas quam
longissimas literas legam. Cura, mi Tiro, ut valeas.

Hoc mihi gratius facere nihil potes. Vale.

(23.) TULLIUS TIRONI SUO S. P. D.

(Argumentum. — Hortatur, ut professionem con-
ficiat: scribitque sibi in animo esse amicitiam Anto-
nu conservare)

 

Tu vero confice professionem, si potes. etsi haec
pecunia ex eo genere est, ut professione non egeat.
Verumtamen Balbus ad me scripsit, tanta se epi-
phora oppressum, ut loqui non possit, Antonius de
lege quid egerit. Liceat modo rusticari. Ad Bithy-
nicum scripsi. De Servilio tu videris, qui senectutem
non contemnis. Etsi Atticus noster, quia quondam
me commoveri πανικοις intellexit, idem semper pu-

(Epist.) von. 11. N

