AD ATTICUM. Lm. Ι. 16. 1ῑι7

Hortensii consili03 qui, dum veritus est, ne Fufius
ei legi intercederet, quae ex senatus-consulto fereba-
tur, non vidit illud, satius esse illum in infamia re-
linqui ac sordibus, quam infirmo judicio committi:
sed, ductus odio, properavit rem deducere in judi-
cium: cum illum plumbeo gladio jugulatum iri ta-
men diceret.

Sed, judicium, si quaeris, quale fuerit3 incredibili
exitu3 sic, uti nunc ex eventu ab aliis, a me tamen
ex ipso initio, consilium Hortensii reprehendatur.
Nam, ut rejectio facta est clamoribus maximis3 cum
accusator, tamquam censor bonus, homines nequis-
simos rejiceret; reus, tamquam clemens lanista,
frugalissimum quemque secerneret3 ut primum ju-
dices consederunt, valde diffidere boni coeperunt.
Non enim unquam turpior in ludo talario consessus
fuit: maculosi senatores, nudi equites, tribuni, non
tam aerati, quam, ut appellantur, aerarii. Pauci ta-
men boni inerant, quos rejectione fugare ille non
potuerat3 qui moesti (inter sui dissimiles), et moe-
rentes, sedebant, et contagione turpitudinis vehe-
menter permovebantur. Hic, ut quaeque res ad con-
⁷ silium primis postulationibus referebatur, incredibi-
lis erat severitas, nulla varietate sententiarum ε nihil
impetrarat reus: plus accusatori dabatur, quam pos-
tulabatt triumphabat (quid quaeris Ρ) Hortensius,
se vidisse tantum: nemo erat, qui illum reum, ac
non millies condemnatum, arbitraretur.

Me vero teste producto, credo te, ex acclamatione
Clodii advocatorum, audisse, quae consurrectio judi-
cum facta sit, ut me circumsteterint, ut aperte jugu-
la sua pro meo capite P. Clodio ostentarint. Quae
mihi res multo honorificentior visa est, quam aut
illa, cum jurare tui cives Xenocratem testimonium
dicentem prohibuerunt3 aut cum tabulas Metelli
Numidici, cum hae (ut mos est) circumferrentur,
nostri judices adspicere noluerunt: multo haec, in-
quam, nostra res major. Itaque judicum vocibus,

(Epist.) vor.. 11. Ρ

