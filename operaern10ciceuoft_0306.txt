292 AD ATTICUM. Lm. V. 20.

N unc publice literas Romam mittere parabam..
Uberiores erunt, quam si ex Amano misissem. At
te Romae non fore Ρ sed est totum, quod Cal. Martiis
futurum est: vereor enim, ne, cum de provincia age-
tur, si Caesar resistet, nos retineamur. His tu si
adesses, nihil timerem.

Redeo ad urbana3 quae ego diu ignorans, ex tuis
jucundissimis literis a. d. V Cal. Jan. denique co-
gnovi. Eas diligentissime Philogenes, libertus tuus,
curavit, perlonga et non satis tuta via, perferendas z
nam, quas Lenii pueris scribis datas, non acceperam.
[Jucunda] de Caesare, et quae senatus decrevit, et quae
tu speras: quibus ille si cedit, salvi sumus.

Incendio Plaetoriano quod Seius ambustus est, mi-
nus moleste fero. Lucceius de Q. Cassio cur tam
vehemens fuerit, et quid actum sit, aveo scire. Ego,
cum Laodiceam venero, Quinto, sororis tuae filio,
togam puram jubeor dare3 cui moderabor diligen-5
tius. Deiotarus, cujus auxiliis magnis usus sum, ad
me (ut scripsit) cum Ciceronibus Laodiceam venturus
erat. Tuas etiam Epiroticas exspecto literas ; ut ha-
beam rationem non modo negotii, verum etiam otii
tui. Nicanor in officio est, et a me liberaliter tracta..
tur: quem, ut puto, Romam cum literis publicis
mittam, ut et diligentius perferantur, et idem ad
me certa de te et a te referat. Alexis quod mihi
toties salutem adscribit, est gratum, sed cur non
suis literis idem facit, quod meus ad te Alexis facit ,⁹
Phemio quaeritur κερας. Sed haechactenus.

Cura ut valeas, et ut sciam, quando cogites Ro·-
mam. Etiam atque etiam vale. Tua tuosque Ther-
mo et praesens Ephesi diligentissime commendaram,
et nunc per literas: ipsumque intellexi esse perstu-
diosum tui. Tu, velim, quod antea ad te scripsi, de
domo Pammeni, des operam, ut, quod tuo meoque
beneficio puer habet, cureS, ne qua ratione convella-
tur. Utrique nostrum honestum existim03 tum mihi
erit pergratum.

