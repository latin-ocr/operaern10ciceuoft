286 AD ATTICUM. 1113. V. 17.
(17.) CICERO ATTICO S.

Accepi Rom‘a, sine epistola tua, fasciculum litera-
rum : in quo, si modo valuisti, et Romae fuisti, Phi·
lotirni duco esse culpam, non tuam. Hanc epistolam
dictavi sedens in rheda, cum in castra proficiscerer, a
quibus aberam bidui. Paucis diebus habebam certos
homines, quibus darem literas: itaque eo me ser—
vavi.

Nos (tametsi hoc te ex aliis audire malo) sic in
provincia nos gerimus, quod ad abstinentiam attinet,
ut nullus teruncius insumatur in quemquam. Id fit
etiam et legatorum, et tribunorum, et praefectorum
diligentia: nam omnes mirifice συμφιλοὸοξουσιν glo-
riae meae. Lepta noster mirificus est. Sed nunc pro-
pero: perscribam ad te paucis diebus omnia.

Cicerones nostros Deiotarus filius, qui rex ab se-
natu appellatus est, secum in regnum. Dum in aesti-
vis nos essemus, illum pueris locum esse bellissimum
duximus.

- Sextius ad me scripsit, quae tecum esset de mea
domestica et maxima cura locutus, et quid tibi esset
visum. Amabo te, incumbe in eam rem, et ad me
scribe, quid et possit, et tu censeas. Idem scripsit,
Hortensium de proroganda nostra provincia dixisse
nescio quid. Mihi in Cumano, diligentissime se, ut
annui essemus, defensurum, receperat. Si quidquam
me amas, hunc locum muni. Dici non potaet, quam
invitus a vobis absim: et simul hanc gloriam justi-
tiae et abstinentiae fore illustriorem spero, si cito de-
cesserirnus3 id quod Scaevolae contigit, qui solos no-
vem menses Asiae praefuit„ χ

Appius noster, cum me adventare videret, profec-
tus est Tarsum usque Laodicea: ibi forum agit, cum
ego sim in provincia: quam ejus injuriam non in-
sector: satis enim habeo negotiiin sanandis vulneri-
bus, quae sunt imposita provinciae: quod, do operam,

