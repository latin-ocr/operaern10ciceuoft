160 AD ATTICUM. ΙιιΒ. Ι. 16.

publicam immissum. “ Erras, Clodi: non te judiees
urbi, sed carceri, reservarunt3 neque te retinere in
civitate, sed exsilio privare, voluerunt. Quamobrem,
patres conscripti, erigite animos3 retinete vestram
dignitatem. Manet illa in republica bonorum oon-
sensio: dolor accessit bonis viris; virtus non est im-
minuta: nihil est damni factum novi: sed, quod
erat, inventum est. In unius hominis perditi judicio
plures similes reperti sunt.'' Sed quid ago ? Paene
orationem in epistolam inclusi. Redeo ad altera-
nonem.

Surgit pulchellus puerz objicit mihi, me ad Bai-
as fuisse. Falsum! Sed tamen quid hoc? Simile
est, inquam, quasi dicas in operto fuisse. Quid in-
quit, homini Arpinati cum aquis caldis ? Narra, in-
quam, patrono tuo, qui Arpinates aquas concupivit :
nosti enim marinas. Quousque, inquit, hunc regem
feremus ἓ Regem appellas, inquam, cum Rex tui
mentionem nullam fecerit? (ille autem Regis haere-
ditatem spe devorarat.) Domum, inquit, emisti. Pu-
tes, inquam, dicere, judices emisti. Juranti, inquit,
tibi non crediderunt. Mihi vero, inquam, XXV ju-
dices crediderunt: XXXI, quoniam nummos ante
acceperunt, tibi nihil crediderunt. Magnis clamori-
bus afflictus, conticuit, et concidit.

Noster autem status est hic. Apud bonos iidem
sumus, quos reliquisti3 apud sordem urbis et faecem,
multo melius nunc, quam reliquisti: nam et illud
nobis non obest, videri nostrum testimonium non va-
luisse. Missus est sanguis invidiae sine dolore3 at-
que etiam hoc magis, quod omnes illi fautores iuius
flagitii, rem manifestam illam redemtam esse a ju-
dicibus, confitentur.

Accedit, quod illa concionalis hirudo aerarii, mi-
sera ac jejuna plebecula, me ab hoc Magno unice
diligi putat: et (hercule) multa et jucunda consuetu-
dine conjuncti inter nos sumus, usque en, ut nostri
isti comissatores conjurationis, barbatuli juvenes, il-

