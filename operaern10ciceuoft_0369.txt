AD ATTICUM. 11113. VII. 17. 355

a Pompeio, quasab eodem ad Caesarem ferat literas.
Scriptae enim et. datae ita sunt, ut proponerentur in
publico: in quo accusavi mecum ipse Pompeium,
qui, cum scriptor luculentus esset, tantas res, atque
eas quae in omnium manus venturae essent, Sextio
nostro scribendas dederit. Itaque nihil unquam legi
scriptum σηστιωδεστερον.

Perspici tamen ex literis Pompeii potest, nihil
Caesari negari, omniaque et cumulate, quae postulet,
dari, quae ille, amentissimus fuerit, nisi acceperit,
praesertim cum impudentissime postulaverit. Quis
enim tu es, qui dicas, si in Hispaniam profectus erit,
si praesidia dimiserit? Tamen conceditur; minus
honeste nunc quidem, violata jam abillo republica,
illatoque bello, quam si olim de ratione habenda im-
petrasset: et tamen vereor, ut his ipsis contentus sit.
Nam, cum ista mandata dedisset L. Caesari, debuit
esse paulo quietior, dum responsa referrentur. Dici-
tur autem nunc esse acernmus.

Trebatius quidem scribit, se ab illo IX Cal.
Febr. rogatum esse, ut scriberet ad me, ut essem ad
Urbem ε nihil ei me gratius facere posse. H aec verbis
plurimis. Intellexi, ex dierum ratione, ut primum
de discessu nostro Caesar audisset, laborare eum coe-
pisse, ne omnes abessemus. Itaque non dubito, quin
ad Pisonem, quin ad Servium, scripserit. Illud ad.
miror, non ipsum ad me scripsisse; non per Dolabel-
lam, non per Coelium, egisse: quamquam non ad-
spernor Trebatii literas, a quo me unice diligi scio.

Rescripsi ad Trebatium, (nam ad ipsum Caesarem,
qui mihi nihil scripsisset, nolui) quam illud hoc tem-
pore esset difficile: me tamen in praediis meis esse,
neque delectum ullum, neque negotium, suscepisse.
In quo quidem manebo, dum spes pacis erit: sin
bellum geretur, non deero officio, nce dignitati meae,
pueros ὑπεκθεμενος in Graeciam. Totam enim Italiam
flagraturam bello intelligo: tantum mali excita-
tum partim ex improbis, partim ex invidis civibus.

