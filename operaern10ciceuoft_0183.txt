AD ATTICUM. Lm. Ι. 19. 169

Sub lustrum autem censeri, germani negotiatoris

est. Quare, cura ut te quamprimum videamus. eal.
Febr. Q. Metello et L. Afranio Coss

( 19.) CICERO ATTICO S.

Non modo, si mihi tantum esset otii, quantum
est tibi, verum etiam, si tam breves epistolas vellem
mittere, quam tu soles facere, te superarem, et in
scripto multo essem crebrior, quam tu : sed ad sum-
mas atque incredibiles occupationes meas accedit,
quod nullam a me epistolam ad te sino absque ar-
gumento ac sententia pervenire. Et primum tibi, ut
aequum est, civi amanti patriam, quae sunt in re pu-
blica, exponam ε deinde, quoniam tibi amore nos
proximi sumus, scribemus etiam de nobis ea, quae
scire te non nolle arbitramur.

Atque in re publica nunc quidem maxime Gallici
belli versatur metus. Nam AEdui, fratres nostri,
pugnant· Sequani permale pugnarunt3 et Helvetii
sine dubio sunt in armis, excursionesque in provinciam
faciunt. Senatus decrevit, ut consules duas Gallias sor-
tirentur, delectus haberetur, vacationes ne valerent,
legati cum auctoritate mitterentur, qui adirent Galliae
civitates, darentque operam, ne eae cum Helvetiis se
jungerent. Legati sunt Q. Metellus Creticus, et L.
Flaccus, et, το em τη φακν αυρον, Lentulus, Clodiani
filius.

Atque hoc loco illud non queo praeterire, quod,
cum de consularibus mea prima sors exisset, unzi
voce senatus frequens retinendum me in Urbe cen-
suit. Hoc idem post me Pompeio accidit: ut nos
duo, quasi pignora reipublicae, retineri videremur.
Quid enim ego aliorum in me επιςρωνηματα exspec-
tem, cum 11ωο domi nascantur?

Urbanae autem res sic se habent. Agraria lex a
Flavio tribuno plebis vehementer agitabatur. auctore

(Epist.) vor.. 11. Q

