AD A'r‘rmuml LlB.11. 1. 177

tamen ille acerbissima in collegam proponebat: hisque
comitia in mensem Octobrem distulit. Perlat⁴2³⁴ igitur
lege, XX millia hominum, qui tres pluresve libero

haberent, in campum Stellatem, majoribus consecra-
tum (ut Tranquillus ait), in agrumque Campanum

ad subsidia Reip. vectigalem relictum, induxit. Pu-
blicanos, a Catone vexatos, remissionem petentes,
tertia mercedum parte relevavit. Et, ut in quosdam
diversae factionis cives saevire posset, Vettium quem-
dam praemiis adduxit, qui se ab illis, de inferenda
Cn. Pompeio nece, sollicitatum diceret ;“ quamvis ir-
rito conatu, propterea quod unum atque alterum
frustra, nec sine suspicione fraudis, nominaverit.
Quare, tam praecipitis consilii eventum desperans, in-
tercepisse veneno indicem creditus est. Haec fere in

hoc secundo libro continentur, ad remp. spectantia.
Alia privata sunt.

(l.) CICERO ATTICO S.

Calendis Juniis, eunti mihi Antium, et gladiatores
M. Metelli cupide relinquenti, venit obviam tuus
puer. Is mihi literas abs te, et commentarium con-
sulatfis mei Graece scriptum, reddidit. In quo laeta-
tus sum, aliquanto ante, de iisdem rebus Graece item
scriptum librum L. Cossinio ad te perferendum de-
disse. N am, si ego tuum ante legissem, furatum me
abs te esse, diceres: quamquam tua illa (legi enim
libenter) horridula mihi atque incomta visa sunt ε
sed tamen erant ornata hoc ipso, quod ornamenta
neglexerant; et, ut mulieres, ideo bene olere, quia
nihil olebant, videbantur.

Meus autem liber totum Isocrati μυροθηκιον, atque
omnes ejus discipulorum arculas, ac nonnihil etiam
Aristotelia pigmenta, consumsit: quem tu Corcyrae,
ut mihi aliis literis significas, strictim attigisti; post
autem, ut arbitror, a Cossinio accepisti3 quem tibi
ego non essem ausus mittere, nisi eum lente ac fasti-

