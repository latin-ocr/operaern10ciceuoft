226 AD ATTICUM. LJB. 111. 15.-

scripsisti. Varronis sermo facit exspectationem Caesa-
ris: atque utinam ipse Varro incumbat in causam !
quod profecto, cum sua sponte, tum te instante, fa-
ciet.

Ego, si me aliquando vestri et patriae compotem
fortuna fecerit, certe efficiam, ut maxime laetere unus
ex omnibus amicis3 meaque officia et studia, quae
parum antea luxerunt, (fatendum est enim) sic exse-
quar, ut me aeque tibi, ac fratri et liberis nostris,
restitutum putes. Si quid 1n te peccavi, ac potius
quoniam peccavi, ignosce. In me enim ipsum pecca-
vi vehementius. Neque haec eo scribo, quo te non
meo casu maximo dolore esse affectum sciam: sed
profecto, si, quantum me amas et amasti, tantum
amare deberes ac debuisses, nunquam aesae passus,
me, quo tu abundabas, egere consilio; nec esses pas-
sus mihi persuaderi, utile nobis esse, legem de col-
legiis perferri.

Sed tu tantum lacrymas praebuisti dolori meo (quod
erat amoris), tamquam ipse ego: quod meritis meis
perfectum esse potuit, ut dies et noctes, quid mihi
faciendum esset, cogitares, id abs te, meo, non tuo,
scelere, praetermissum est.

Quod si non modo tu, sed quisquam fuisset, qui
me Pompeii minus liberali responso perterritum a
turpissimo consilio revocaret (quod unus tu facere
maxime potuisti), aut occubuissem honeste, aut vic-
tores hodie viveremus.

Hic mihi ignosces: me enim ipsum multo magis
accuso ς deinde te, quasi me alterum: et simul meae
culpae socium quaero : ac, si restituor, etiam minus
videbimur deliquisse3 abs teque certe, quoniam ,nul-
lo nostro, tuo ipsius beneficio, diligemur.

Quod te cum Culleone scribis de privilegio locu-
tum, est aliquid; sed multo est melius abrogari. Si
enim nemo impediet, quid est firmius? Sin erit qui
ferri non sinat, idem senatus· consulto intercedet.
Nec quidquam aliud opus est, quam abrogari. nam

