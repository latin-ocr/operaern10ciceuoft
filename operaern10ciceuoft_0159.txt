AD ATTICUM. Lm. Ι. 8. 145

Haec habebam fere, quae te scire vellem. Tu, ve-
lim, si qua ornamenta γυμνασιωδη reperire poteris,
quae loci sint ejus quem tu non ignoras, ne praeter-
mittas. Nos Tusculano ita delectamur, ut nobismet
ipsis tum denique, cum illo venimus, placeamus.
Quid agas omnibus de rebus, et quid acturus sis, fac
nos quam diligentissime certiores. Vale.

(7.) CICERO ATTICO S.

Apud matrem recte est3 eaque nobis curae est. L.
Cincio HS XXCD constitui me curaturum Idibus
Febr. Tu, velim, ea, quae nobis emisse et parasse
scribis, des operam ut quam primum habeamus τ et,
velim, cogites, (id, quod mihi pollicitus es) quemad-
modum bibliothecam nobis conficere possis. Omnem
spem delectationis nostrae, quam, cum in otium ve-
nerimus, habere volumus, in tua humanitate positam
habemus.

(8.) CICERO ATTICO S.

Apud te est, ut volumus. Mater tua et soror a me
Quintoque fratre diligitur. Cum Acutilio sum locu-
tus: is sibi negat a suo procuratore quidquam scrip-
tum esse, et miratur istam controversiam fuisse, quod
ille recusarit satisdare, amplius abs te non peti.

Quod te de Tadiano negotio decidisse scribis, id
ego Tadio et gratum esse intellexi, et magnopere ju-
cundum. Ille noster amicus, vir (mehercule) opti-
mus, et mihi amicissimus, sane tibi iratus est. Hoc,
si, quanti tu aestimes, sciam, tum, quid mihi elabo-
randum sit, scire possim.

L. Cincio HS CCIOO CCIOO CCCC pro signis
Megaricis, ut tu ad me scripseras, curavi. Hermae
tui Pentelici cum capitibus aeneis, de quibus ad me

(Epist.) vor. 11. o

