14 AD Divnnsos. nm.X111.11.
(ιι.) Μ..Τ c. BRUTO 5. P. D.

(Argumentum. — Commendat Bruto vectigalia,
quae Arpinates in Gallia habebant; et legatos, qui
ad ea exigenda proficiscebantur.)

 

Quia semper animadverti, studiose te operam dare,
ut ne quid meorum tibi esset ignotum3 propterea
non dubito, quin scias, non solum cujus municipii
sim, sed etiam, quam diligenter soleam meos muni-
cipes, Arpinates, tueri. Quorum quidem omnia com-
moda, omnesque facultates, quibus et sacra conficere,
et sarta tecta aedium sacrarum, locorumque commu-
nium, tueri possint, consistunt in his vectigalibus,
quae habent in provincia Gallia. Ad ea visenda, pe-
cuniasque, quae a colonis debentur, exigendas, to-
tamque rem et cognoscendam et administrandam,
legatos equites Romanos misimus, Q. Fufidium,
Q. F. ³11. Faucium, M. F. Q. Mamercum,Q. F.

Peto a te majorem in modum, pro nostra necessi-
tudine, ut tibi ea res curae 5it, operamque (ἰαῦ, ut
per te quam commodissime negotium municipii ad-
ministretur, quam primumque conficiatur3 ipsosque,
quorum nomina scripsi, ut quam honorificentissime,
pro tua natura, et quam liberalissime, tractes.

Bonos viros ad tuam necessitudinem adjunxeris· ‚
municipiumque gratissimum beneficio tuo devinxe-
ris· mihi vero etiam eo gratius feceris, quod, cum
semper tueri municipes meos consuevi, tum hic an-
nus praecipue ad meam curam officiumque pertinet.
Nam, constituendi municipii causa, hoc anno aedi-
lem filium meum fieri volui, et fratris filium, et Μ.
Caesium, hominem mihi maxime necessarium (is
enim magistratus ιιι nostro municipio, nec alius
ullus, creari solet); quos cohonestaris, m primisque
me, si res publica municipii, tuo studio et diligentia
bene administrata erit. Quod ut facias, te vehemen-
ter etiam atque etiam rogo. Vale.

