168 AD ATTICUM. Lm. Ι. 18.

Est autem C. Herennius quidam tribunus plebis,
quem tu fortasse ne ndsti quidem, (tametsi potes
11655ος tribulis enim tuus est; et Sextus, pater ejus,
nummos vobis dividere solebat.) Is ad plebem P.
Clodium traducit3 idemque fert, ut universus popu-
lus in Campo Martio suffragium de re Clodii ferat.
Hunc ego accepi in senatu, ut soleo: sed nihil est
illo homine lentius. Metellus est consul egregius, et
nos amat, · sed imminuit auctoritatem suam, quod
habet, dicis causa, promulgatum illud idem de Clo-
dio. Α1111 autem filius (o Dii immortales 2) quam
ignavus, ac sine animo miles! quam dignus, qui
Palicano (sicut facit) os ad male audiendum quoti-
die praebeat !

Agraria autem promulgata est a Flavio, sane
levis, eadem fere, quae fuit Plotia. Sed interm
’πολιτικος amp ουδ’ ova? quisquam inveniri potest.
Qui poterat, familiaris noster (sic est enim; volo te
hoc scire) Pompeius, togulam illam pictam silentio
tuetur suam. Crassus verbum nullum contra gra-
tiam. Caeteros jam nosti: qui ita sunt stulti, ut,
amissa republica, piscinas suas fore salvas sperare
videantur.

Unus est, qui curet, constantia magis et integri-
tate, quam (ut mihi videtur) consilio aut ingenio,
Cato· ‚ qui miseros publicanos, quos habuit aman-
tissimos sui, tertium jam mensem vexat, neque iis a
senatu responsum dari patitur. Ita nos cogimur reli-
quis de rebus nihil decernere ante quam publicanis
responsum sit: quare etiam legationes rejectum iri

uto.
p Nunc vides, quibus fluctibus jactemur: et, si, ex iis
quae scripsimus, (tanta es perspicacitate) etiam a me
non scripta perspicis, revise nos aliquando: et, quam-
quam sunt haec fugienda, quo te voco; tamen fac,
ut amorem nostrum tanti aestimes, ut eo vel cum his
molestiis perfrui velis. Nam, ne absens censeare,
curabo edicendum et proponendum locis omnibus.

