AD ATTICUM. Lm. 111. 18. 229
(17.) CICERO ATTICO s.

De Quinto fratre nuntii nobis tristes, nec varii,
venerant ex ante diem Non. Jun. usque ad prid.
Cal. Sept. Eo autem die Livineius, Μ. Reguli li-
bertus, ad me a Regulo missus venit. Is, omnino
mentionem nullam factam esse, nuntiavit; sed fuisse
tamen sermonem de C. Clodii filio z isque mihi tum
a fratre literas attulit. Sed postridie Sextii pueri ve-
nerunt, qui a te literas attulerunt, non tam explora-
tas a timore, quam sermo Livineii fuerat. Sane sum
in meo infinito moerore sollicitus, et eo magis, quod
Appii quaestio est.

Caetera, quae ad me eisdem literis scribis de nostra
spe, intelligo esse languidiora, quam alii ostendunt.
Ego autem (quoniam non longe ab eo tempore ab-
sumuS, in ‘quo res dijudicabitur) aut ad te conferam
me, aut etiam nunc circum haec loca commorabor.

Scribit ad me frater, omnia sua per te unum sus-
tineri. Quid te aut horter, quod facis? aut agam
gratias, quod non exspectas ἒ Tantum velim, fortuna
det nobis potestatem, ut incolumes amore nostro
perfruamur. Tuas literas semper maxime exspecto ι
in quibus, cave vereri, ne aut diligentia tua mihi
molesta, aut veritas acerba, sit. Dat. prid. Non.
Septemb.

(18.) CICERO ATTICO S.

Exspectationem nobis non parvam attuleras, cum
scripseras, Varronem tibi pro amicitia conflrmass e,
causam nostram Pompeium certe suscepturum. et,
simul a Caesare ei literae, quas exspectaret, remissae
essent, auctorem etiam daturum. Utrum id nihil fuit,
an adversatae sunt Caesaris literae? an est aliquid m
spe? Etiam illud scripseras, eumdem, secundum
comitia, dixisse.

(Epist.) vor.. 11. x

