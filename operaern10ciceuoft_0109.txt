AD DIVERSOS. Lm. XV. 5. 95

Extremum illud est, ut, quasi diffidens rogationi
meae, philosophiam ad. te allegem3 qua nec mihi
carior ulla unquam res in vita fuit, nec hominum
generi majus a Diis munus ullum est datum. Haec
igitur, quae mihi tecum communis est, societas
studiorum atque artium nostrarum (quibus a pue-
ritia dediti ac devincti, soli propemodum nos philoso-
phiam illam veram et antiquam, quae quibusdam
otii esse ac desidiae videtur, in forum atque in rem
publicam, atque in ipsam aciem paene, deduximus)
tecum agit de mea laude3 cui negari a Catone fas
esse non puto. Quamobrem tibi sic persuadeas, ve-
lim: si mihi tua sententia tributus honos ex meis
literis fuerit, me sic existimaturum, cum auctoritate
tua, tum benevolentia erga me, mihi, quod maxime

cupierim, contigisse. Vale.

( 5.) Μ. CATO M. T. C. IMP. S. P. D.

(Argumentum. — Excusat se, quod supplicatio-
nem non decreverit: et tamen decretam gaudet:

seque honorificentius dicit sensisse, quam eos qui
supplicationem decreverant.)

 

Quod et res publica me et nostra amicitia hortatur,
libenter facio, ut tuam virtutem, innocentiam, dili-
gentiam, cognitam in maximis rebu s, domi togati,
armati foris, pari industria [administrare] gaudeam.
Itaque, quod pro meo judicio facere potui, ut inno-
centia consilioque tuo defensam provinciam, serva·
tum Ariobarzanis cum ipso rege regnum, sociorum
revocatam ad studium imperii nostri voluntatem,
sententia mea et decreto laudarem, feci. Supplica-

tionem decretam (si tu, qua in re nihil fortuito, sed
summa tua ratione et continentia, reipublicae provi-

sum est, Diis immortalibus gratulari nos, quam tibi
referre acceptum, mavis) gaudeo.

