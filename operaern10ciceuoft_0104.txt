90 ΑΙ), DIVERSOS. Lrn. XV. 4.

inimici esse non audent. Itaque in Cappadocia ex-
trema, non longe a Tauro, apud oppidum Cybistra,
castra feci, ut et Ciliciam tuerer, et, Cappadociam
tenens, nova finitimorum consilia impedirem. 3.

Interea, in hoc tanto motu, tantaquegexspecta-
tione maximi belli, rex Deiotarus, (cui, non sine
causa, plurimum semper, et meo et tuo et senatis
judicio, tributum est) vir, cum benevolentia et fide
erga populum Romanurn singulari, tum [praestanti]
magnitudine et animi et consilii, legatos a‘i me misit,
se cum omnibus suis copiis in mea castra esse ventu-
rum. Cujus ego studio officioque commotus, egi ei
per literas gratiasq, idque ut maturaret, hortatus
sum.

Cum autem ad Cybistra, propter rationem belli,
quinque dies essem moratus; regem Ariobarzanem,
cujus salutem a senatu, te auctore, commendatam
habebam, praesentibus insidiis nec-opinantem libe-
ravi: neque solum ei saluti fui, sed etiam curavi,
ut cum auctoritate regnaret. Metram, et eum, quem
tu diligenter mihi commendatas, Athenaeum, im-
portunitate Athenaidis exsilio multatos, maxima
apud regem auctoritate gratiaque constitui. Cum-
que magnum bellum in Cappadocia concitaretur, si
sacerdos armis se (quod facturus putabatur) defen-
deret, adolescens, et equitatu et peditatu et pecunia
paratus, [et toto iis] qui novari aliquid volebant3
perfeci, ut e regno ille discederet; rexque, sine tu-
multu ac sine armis, omni auctoritate aulae commu-
nita, regnum cum dignitate obtineret„

Interea cognovi multorum literis atque nuntiis,
magnas Parthorum copias et Arabum ad oppidum
Antiochiam accessisse, magnumque eorum equita-
tum, qui in Ciliciam transisset, ab equitum meorum
turmis, et a cohorte praetoria, quae erat Epiphaniae
praesidii causa, occidione occisum. Quare, cum vide-
rem, a Cappadocia Parthorum copias aversas non
longe a finibus esse Ciliciae, quam potui maximis

