AD DIVERSOS. LIB· XIV. 3. 67

meae miseriae subleventur. Nam ad me P. Valerius,
homo officiosus, scripsit (id, quod ego maximo cum
fletu legi), quemadmodum a Vestae ad tabulam Va-
leriam ducta esses.

Hem, mea lux ! meum desiderium ! unde omnes
opem petere solebant3 te nunc, mea Terentia, sic
vexari, sic jacere in lacrymis et sordibus ! idque fieri
mea culpa, qui caeteros servavi, ut nos periremus !

, Quod de domo scribis, hoc est, de are3r3 ego vero
tum denique mihi videbor restitutus, si illa nobis erit
restituta. Verum haec non sunt in nostra manu. Illud
doleo, quae impensa facienda est, in ejus partem te
miseram et despoliatam venire. Quod si conficitur
negotium, omnia consequemur: sin eadem nos for-
tuna premet, etiamne reliquias tuas misera projicies ,⁹
Obsecro te, mea vita! quod ad sumtum attinet, sine
alios, qui possunt, si modo volunt, sustinere3 et va-
letudinem istam infirmam, si me amas, noli vexare.
Nam mihi ante oculos dies noctesque versaris. Om-
nes labores te excipere video: timeo, ut sustineas·
sed. video' 1n te esse omnia. Quare, ut id, quod spe—
ras, et quod agis, consequamur, servi valetudini.

Ego, ad quos scribam, nescio, nisi ad eos qui ad
me scribunt, aut ad eos de quibus ad me vos aliquid.
scribitis. Longius, quoniam ita vobis placet, non dis-1
cedam. sed velim, quam saepissime literas mittatis,
praesertim, si quid. est firmius, quod speremus. Va-
lete, mea desideria, valete. A.d.111 Nonas Octobr.
Thessalonica.

(3.) TULLIUS TERENT. ET TULL. ET CI-
CERONI SUIS S. D.

(Argumentum. — Sua culpa factum dolet, ut in
tantas miserias inciderint. Dein ad capita epistolae
uxoris respondet ita, ut nimium prae se dolorem fe-
rat, eique paene succumbat.)

