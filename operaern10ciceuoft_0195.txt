AD ATTICUM. Lm. ΙΙ. 1. 181

seditione commota, adspiravit nemo eorum, quorum
ego concursu, itemque consules qui post me fuerunt,
rempublicam defendere solebant. Quid ergo? istos
inquies, mercede conductos habebimus? Quid fa-
ciemus, si aliter non pos <sumus‘5’ An libertinis atque
etiam servis serviemus? sed, ut tu ais, άλις σπουδν ης

Favonius meam tribum tulit honestius, quam
suam· , Lucceii perdidit. Accusavit Nasicam inho-
neste (ac modeste tamen dixit), ita ut Rhodi videre-
tur molis potius, quam Moloni, operam dedisse.
Mihi, quod defendissem, leviter succensuit. Nunc
tamen petit iterum reipublicae causa. Lucceius quid
agat, scribam ad te, cum Caesarem videro, qui
aderit biduo. Quod Sicyonii te laedunt, Catoni et
ejus aemulatori attribuas Servilio. Quid? ea plaga
nonne ad multos bonos viros pertinet? sed, si ita
placuit, laudemus ; deinde in dissensionibus soli re·
linquamur.

Amalthea mea te exspectat, et indiget tui. Tus-
culanum et Pompeianum valde me delectant; nisi
quod me, illum ipsum vindicem aeris alieni, aere non
Corinthio, sed hoc circumforaneo, obruerunt. In
⁷ Gallia speramus esse otium. “ Prognostica'’ mea,
cum oratiunculis, propediem exspecta: et tamen,quid
cogites de adventu tuo, scribe ad nos: nam mihi
Pomponia nuntiari jussit, te mense Quintili Romae
fore. Id a tuis literis, quas ad me de accessu tu''o
miseras, discrepabat.

Paetus (ut antea ad te scripsi) omnes libros, quos
frater suus reliquisset, mihi donavit. Hoc illius mu-
nus in tua diligentia positum est. Si me amas, cura
ut conserventur, et ad me perferantur. Hoc mihi
nihil potest esse gratius: et, cum Graecos, tum vero
diligenter Latinos, ut conserves, velim: tuum esse
hoc munusculum putabo.

Ad Octavium dedi literas: cum ipso nihil eram
locutus ι neque enim ista tua negotia provincialia esse

(Epist.) vor„ 11. R

