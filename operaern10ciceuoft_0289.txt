AD ATTICUM. 1113. V. 7. · 275

mua Hs xi< et Dece. Hoc, veum, in maximis
rebus et maxime necessariis habeas3 ut, quod auc-
tore te velle coepi‚ adjutore assequar.

(6.) CICERO ATTICO S.

Tarentum veni a. d. XV Calend. Jun. Quod
Pomtinum statueram exspectare, commodissimum
duxi, dies eos, quoad ille veniret, cum Pompeio con-
sumere; eoque magis, quod ei gratum esse id vide-
bam3 qui etiam a me petierit, ut secum et apud se
essem quotidie: quod concessi libenter. Multos
enim ejus praeclaros de re publica sermones acci-
piam: instruar etiam consiliis idoneis ad hoc nos-
trum negotium.

Sed ad te brevior jam in scribendo incipio fieri,
dubitans, Romaene sis, an jam profectus. Quod ta-
men quoad ignorabO, scribam aliquid potius, quam
committam, ut, tibi cum possint reddi a me literae,
non reddantur. Nec tamen jam habeo, quod aut
mandem tibi, aut narrem. Mandavi omnia; quae
quidem tu (ut polliceris) exhaurias: narrabo, cum
aliquid habebo novi. Illud tamen non desinam, dum
adesse te putabo, de Caesaris nomine rogare, ut con-
fectum relinquas. Avide exspecto tuas literas, et
maxime, ut nerim tempus profectionis tuae.

(7.) CICERO ATTICO S.

Quotidie, vel potius in dies singulos, breviores
literas ad te mitto. Quotidie enim magis suspicor te
in Epirum jam profectum. Sed tamen, ut manda-
tum scias me curasse3 quot ante, ait se Pompeius
[quinos] praefectos delaturum novos, vacationes, ju-
diciariam caus am. Ego cum triduum cum Pompeio
et apud Pompeium fuis 58,ιῃ proficiscebar Brundi-

