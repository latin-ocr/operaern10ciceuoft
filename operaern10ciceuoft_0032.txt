18 AD DIVERSOS. LIB. X111. 16.

( 16.) Μ. Τ. C. C. CAESARI, IMP. S. P. D.

(Argumentum. —- Apollonium, P. Crassi liber-
tum, Caesari in Hispania contra Pompeii filios bellum
gerenti, commendat.)

 

Publium Crassum ex omni nobilitate adolescen-
tem dilexi plurimum ε et de eo cum ab ineunte ejus
aetate bene speravissem, tum per me existimare coepi,
iis judiciis, quae de eo feceram, cognitis. Ejus liber-
tum, Apollonium, jam tum equidem cum ille vive-
ret, et magni faciebam, et probabam. Erat enim et
studiosus Crassi, et ad ejus optima studia vehemen-
ter aptus. Itaque ab eo admodum diligebatur. Post
mortem autem Crassi, eo mihi etiam dignior visus
est, quem in fidem atque amicitiam meam recipe-

rem, quod eos a se observandos et colendos puta- ·

bat, quos ille dilexisset, et quibus carus fuisset.

Itaque et ad me in Ciliciam venit; multisque in
rebus mihi magno usui fuit et fides ejus, et pruden-
tia: et, ut opinor, tibi in Alexandrino bello, quan-
tum studio et fidelitate consequi potuit, non defuit.
Quod cum speraret te quoque ita existimare, in His-
paniam ad te, maxime ille quidem suo consilio, sed
etiam me auctore, est profectus· Cui ego commen-
dationem non sum pollicitus, non quin eam valitu2?
ram apud te arbitrarer ε sed neque mihi egere com-
mendatione videbatur, qui et in bello tecum fuisset,
et, propter memoriam Crassi, de tuis unus esset3 et,
si uti commendationibus vellet, etiam per alios eum
videbam id consequi posse. Testimonium mei de eo
judicii, quod et ipse magni aestimabat, et ego apud
te valere eram expertus, ei libenter dedi.

Doctum igitur hominem cognovi, et studiis opti·
mis deditum, idque a puero. Nam domi meae cum
Diodoto Stoico, homine (meo judicio) eruditissimo,
multum a puero fuit. Nunc autem, incensus studio
rerum tuarum, cas literis Graecis mandare cupit.

