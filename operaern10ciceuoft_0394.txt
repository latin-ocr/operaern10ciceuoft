380 AD ATTICUM. LIB. v111. 11.

literas, · ex quibus ea, quae in agro Piceno gesta erant,
cognovi commodiora esse multo, quam ut erat nobis
nuntiatum3 Vibulliique virtutem industriamque li-
benter agnovi. Nos adhuc in ea ora, ubi praepositi
sumus, ita fuimus, ut navem paratam haberemus.
Ea enim audiebamus, et ea verebamur, ut, quod-
cumque tu consilium praecepisses, id nobis perse·
quendum putaremus.

‘⁴ Nunc, quoniam auctoritate et consilio tuo in
spe firmiore sumus; si teneri posse putas Tarraci-
nam, et oram maritimam, in ea manebo: etsi praesi-
dia in oppidis nulla sunt. Nemo enim nostri ordinis
in his locis est, praeter M. Eppium, quem ego Min-
turnis esse volui, vigilantem hominem et industrium.
Nam L. Torquatum, virum fortem et cum auctori-
tate, Formiis non habemus: ad te profectum arbitra-
mur.

“ Ego omnino (ut proxime tibi placuerat) Capu-
am veni eo ipso die, quo tu Teano Sidicino es pro-
fectus. Volueras enim me, cum M. Considio proprae-
tore, illa negotia tueri. Cum eo venissem, vidi T.
Ampium delectum habere diligentissime, ab eo ac-
cipere Libonem, summssr item diligentia, et in illa
colonia auctoritate. Fui Capuae, quoad consules.
Iterum, ut erat dictum ab consulibus, veni Capuam
ad Nonas Februarias. Cum fuissem triduum, recepi
me Formias.

‘⁶ Nunc quod tuum consilium, aut quae ratio
belli sit, ignoro. Si tenendam hanc oram putas, quae
et opportunitatem et dignitatem habet, et egregios
cives, et (ut arbitror) teneri potest3 opus est esse,
qui praesit. Sin omnia in unum locum contrahenda
sunt; non dubito, quin ad te statim veniam: quo
mihi nihil optatius est: idque tecum, quo die ab
Urbe discessimus, locutus sum. Ego, si cui adhuc
videor segnior fuisse, dum ne tibi videar, non laboro z

et tamen, si (ut video) bellum gerendum est, confido
me omnibus facile satisfacturum.

