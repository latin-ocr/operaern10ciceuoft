AD DIVERSOS. Lm. XV. 4. 93

tates, et subieris, et multo etiam magis, si per me
licuisset, subire paratissimus fueris3 quod denique
inimicum meum, tuum inimicum putarim cujus
etiam interitum, (ut facile intelligerem, mihi quan-
tum tribueres) Milonis causa in senatu defendenda,
approbaris.

A me autem haec sunt profecta, quae ego in bene-
ficii loco non pon0, sed in veri testimonii atque ju-
dicii3 ut praestantissimas tuas virtutes non tacitus
admirarer, (quis enim idem non facit á¼“) sed in om-
nibus orationibus, sententiis dicendis, causis agendis,
omnibus scriptis, Graecis, Latinis, omni denique
varietate literarum meamm, te non modo iis quos
vidissemus, sed iis de quibus audissemus, omnibus
anteferrem.

Quaeres fortasse, quid sit, quod ego hoc nescio
quid gratulationis et honoris a senatu tanti aestimem.
Agam jam tecum familiariter, ut est et studiis et
officiis nostris mutuis, et summa amicitia dignum, et
necessitudine etiam paterna. Si quisquam fuit un-
quam remotus et natura, et magis etiarn (ut mihi
quidem sentire videor) ratione atque doctrina, ab
inani laude, et sermonibus vulgi, ego profecto is
sum. Testis est consulatus meus3 in quo, sicut in
reliqua vita, fateor, ea me studiose secutum, ex qui-
bus vera gloria nasci posset 3 ipsam quidem gloriam
per se nunquam putavi expetendam.

Itaque et provinciam ornatam, et spem non du-
biam triumphi, neglexi. Sacerdotium denique, cum
(quemadmodum te existimare arbitror) non difficil-
lime consequi possem, non appetivi. Idem, post in-
juriam acceptam, (quam tu reipublicae calamitatem
semper appellas, ego meam non modo non calamita-
tem, sed etiam gloriam) studui quam ornatissima
senatus populique Romani de me judicia intercedere.
Itaque et augur postea fieri volui, quod antea neg-
lexeram3 et eum honorem, qui a senatu tribui rebus

