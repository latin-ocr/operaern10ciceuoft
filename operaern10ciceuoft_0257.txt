AD ATTICUM. Lm. lv. 2. 243

tibi declaravi, adventus noster qualis fuisset, et quis
esset status, atque omnes res nostrae quemadmodum
essent, ut in secundis, fluxae, ut in adversis, bonae.

Post inas datas literas, secuta est summa contentio
de domo. Diximus apud pontifices pridie Cal. Octo-
bres. Acta res est accurate a nobis: et, si unquam
in dicendo fuimus aliquid, aut etiam, si nunquam
alias fuimus, tum profecto dolor et magnitudo vim
quamdam nobis dicendi dedit. Itaque oratio juven-
tuti nostrae deberi non potest, quam tibi, etiamsi
non desideras, tamen mittam cito.

Cum pontifices decressent, ita, “ Si neque populi
jussu, neque plebis scitu, is qui se dedicasse diceret,
nominatim ei rei praefectus esset, neque populi jussu,
aut plebis scitu id facere jussus esset; videri, posse
sine religione eam partem areae mi restitui ;'‘ mihi
facta statim est gratulatio. Nemo enim dubitabat,
quin domus nobis esset adjudicata. Tum subito me in
concionem adscendit, quam Appius ei dedit. Nuntiat
jam populo, pontifices secundum se decrevisse; me
autem vi conari in possessionem venire. Hortatur,
ut se et Appium sequantur, et suam Libertatem ut
defendant.

Hic cum etiam illi infimi partim admirarentur,
partim irriderent, hominis amentiam; ego statueram
illuc non accedere, nisi cum consules, ex senatus-
consulto, porticum Catuli restituendam locassent.

Cal. Octob. habetur senatus frequens. Adhiben-
tur omnes pontifices qui erant senatores3 a quibus
Marcellinus, qui erat cupidissimus mei, sententiam
primus rogatuS, quaesivit, quid essent in decernendo
secuti. Tum M. Lucullus, de omnium collegarum
sententia, respondit, religionis judices pontifices fuisse,
legis senatum: se et collegas suos de religione sta·
tuisse, in senatu de lege statuturos. Quisque horum,
loco sententiam rogatus, multa secundum causam ‚
nostram disputavit.

Cum ad Clodium ventum est, cupiit diem consu·

